GCompris è una raccolta di alta qualità di programmi didattici che comprende numerose attività per bambini da 2 a 10 anni.
Alcune delle attività sono orientate al gioco, ma comunque didattiche.
Di seguito puoi trovare un elenco di categorie con alcune delle attività disponibili per categoria.
- scoperta del computer: tastiera, mouse, vari gesti con il mouse, ecc.
- aritmetica: tabelline, enumerazione, immagine speculare, allineare la bilancia, dare il resto, ecc.
- scienza: la chiusa del canale, miscelazione dei colori, il concetto di gravità, ecc.
- giochi: memory, forza 4, filetto, sudoku, torre di hanoi, ecc.
- lettura: esercitare la lettura, ecc.
- altro: impara a leggere l'ora, il sistema braille, labirinto, strumenti musicali, ecc.
Attualmente GCompris offre più di 100 attività e altre sono in fase di sviluppo. GCompris è software libero, che significa che puoi adattarlo alle tue necessità, migliorarlo e, cosa più importante, condividerlo con tutti i bambini.
