חבילת הלומדות האיכותיות ג׳יקומפרי כוללת מספר גדול של פעילויות לילדים וילדות בגילאי שנתיים עד 10.
חלק מהפעילויות מוכוונות משחק אבל לא פחות לימודיות.
למטה אפשר למצוא רשימת נושאים ואת הפעילויות שקיימות תחת כל נושא.
- היכרות עם המחשב: מקלדת, עכבר, מחוות עכבר ועוד.
- חשבון: טבלת זיכרון, מנייה, היפוך תמונות, איזון מאזניים, החזרת עודף ועוד.
- מדע: מנעולי מים בתעלה, ערבוב צבעים, מושג כח המשיכה ועוד.
- משחקים: זיכרון, 4 בשורה, איקס־עיגול, סודוקו, מגדלי האנוי ועוד.
- קריאה: אימוני קריאה ועוד.
- אחרים: ללמוד לקרוא שעון, מערכת הבּרָייל, מבוכים, כלי נגינה ועוד.
כרגע מציעה חבילת ג׳יקומפרי יותר מ־100 פעילויות ונוספות נמצאות בפיתוח. ג׳יקומפרי היא תוכנה חופשית, מה שאומר שאפשר לשנות אותה לפי הצרכים שלך, לשפר אותה והכי חשוב, לחלוק אותה עם ילדים בכל מקום.
